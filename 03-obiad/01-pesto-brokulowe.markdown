## Pesto brokułowe ##

**Składniki na jeden słoik:**

- 1 brokuł
- ⅔ szklanki oliwy z oliwek
- 1 szklanka migdałów
- 3 – 4 ząbki czosnku
- 2 łyżki natki pietruszki
- 4 łyżki płatków drożdżowych, do kupienia tutaj  (można pominąć, ale warto je zdobyć)
- mały kawałek świeżego chili lub szczypta suszonego
- łyżeczka skórki otartej z cytryny
- sól i pieprz

**Przygotowanie:**

1. Rozgrzać dużą patelnię, wysypać na nią migdały i prażyć przez około minutę do czasu, aż zaczną pachnieć. Odstawić do przestudzenia.
2. W dużym garnku zagotować wodę ze szczyptą soli. W międzyczasie różyczki brokuła odciąć, a pozostałą łodygę obrać z twardej skórki i pokroić na cienkie plastry. Kiedy woda zacznie się gotować, dodać przygotowanego brokuła i poczekać, aż zagotuje się ponownie – gotować 3 minuty od czasu zawrzenia, następnie delikatnie odcedzić i szybko przelać zimną wodą. Dzięki temu brokuł zachowa swój piękny, zielony kolor.
3. Tak przygotowanego brokuła dodać do naczynia blendera razem z uprażonymi wcześniej migdałami oraz resztą składników i krótko miksować na pesto. Doprawić do smaku solą i pieprzem, przełożyć do słoika i przechowywać w lodówce do 10 dni. Doskonałe do makaronu, kanapek lub sałatek.

