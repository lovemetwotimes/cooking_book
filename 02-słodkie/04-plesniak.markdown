## Pleśniak ##

- 40 dag mąki pszennej
- 20 dag masła
- 25 dag cukru
- łyżeczka proszku do pieczenia
- 5 jajek
- 2 łyżki kakao
- łyżeczka mąki ziemniaczanej
- kwaskowa konfitura np. z czarnej porzeczki

**Przygotowanie**

1. Mąkę siekam z masłem, rozkruszam w palcach. Dodaję 10 dag cukru, proszek do pieczenia i żółtka. Zagniatam ciasto, dzielę je na 3 części. Jedną wyrabiam z kakao, wszystkie schładzam.
2. Jedną jasną część rozwałkowuję, wykładam na dno formy. Przykrywam konfiturą, posypuję startym ciastem kakaowym.
3. Białka ubijam z pozostałym cukrem, mieszam z mąką ziemniaczaną. Pianę wykładam na ciasto kakaowe.
4. Całość posypuję jasnym, startym ciastem. Piekę godzinę w 180 st. C.

